PRAEFATIO

saeculo octavo exeunte vel ineunte nono codex quem ω*

nominabo et qui communis erat origo codicum BDKNQS
ωδ). Nam ω* prius exstitisse quam P certum est, primum
ex eo quod π, quo tempore descriptus est P, iam marcidum
et mutilum multis locis fuisse testantur ei 'versus quos (alio
proposito) Klotz in Praef. Achill. pp. viii-xi laudavit, haec
autem mutilatio nondum evenerat ubi π in manus scribae
codicis ω* cecidit: deinde ex eo quod passim ωδ corru-
ptiones et interpolationes habent quarum expers est P
quaeque non nisi longo temporis intervallo multisque .
intermissis codicibus exstare potuissent.

Sed iam, ne miratus sis an haec ‘maxima de nihilo

nascatur historia' palaeographica, paucis exponam qua
ratione fretus quae dixi dixerim.
, Ad unum redire archetypum PwS et multis ex locis ubi
in eisdem erroribus conspirant manifestum est neque
quisquam unquam negavit. Porro, quoniam eiusmodi sunt
hi errores ut nisi per minusculam scribendi formam
explicari non possint, sequitur minusculis hoc archetypum.
(π) fuisse litteris. Et octavo saeculo ortum esse π, etsi
minus certum, at veri simile. Klotz enim notavit errores
codicis . P facillime per exemplar Hibernica vel Anglo-
Saxonica litterarum forma usum explicari posse : conferas sis
quae ille de hac re in Philologo 1904 dixerit: eodem
spectare iudico locos quales sunt leeb. iii. 13 turRibus
P, vii. 613 potuitNe P, aliosque quos adducere super-
sedeo, ubi litteras N et R in imitationem Hibernicae vel
Anglo-Saxonicae scripturae factas esse opinor. Itaque in
promptu est conicere de eodem libro descriptum esse π
quem octavo saeculo in bibliotheca monasterii Eboracensis
exstitisse testatur Albinus, et ipsum Albini codicem p
fuisse. Albinum secum in Galliam exemplar aliquod huius
libri (p) tulisse non mireris: immo non tulisse mirabile
esset. Quo quadrat omnes antiquiores Thebaidos et Achillei-
· dos codices, uno Etonensi excepto, Carolinis litteris scriptos
vl

