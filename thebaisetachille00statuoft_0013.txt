PRAEFATIO

esse. Codicem p, unde descriptus est π, capitalibus fuisse lit-
teris demonstravit Klotz: cuius rei si indicia requiris, docti
illius viri Praefationem ad Achilleida excute. Ego eis quae
ille ibi dixit quidquam addere neque debeo neque possum.

Nunc quoniam ad unum codicem saeculi octavi (π) redire
utrumque genus codicum fatendum est, restat quaerere

<- unde ea tam mira lectionum diversitas quae est inter duo

genera exorta sit. Et in hac re explicanda cetera quae

“· de π iam dixi me in claro positurum spero.

Duobus modis haec lectionum diversitas evenire poterat.
Poterat textus post saec. viii recenseri. Sed etiarn poterat
codex archetypus π utrumque genus lectionum iam in se
continuisse. At post saec. viii textum recensum esse credi
neqmt: eam enim recensionem quam sequuntur ωδ iam
ante hanc aetatem exstitisse testantur loci multi Claudiani et
Sidonii qui, Statium imitati, ‘deteriorem' ut dicitur textum
repraesentant. Vide testimonia ex his poetis quae in edi-
tione sua Thebaidos lib. i-vi collegit Mueller. Adde quod
in nonnullis locis utriusque generis lectiones agnoscit
Lactantius, qui, quaqua aetate vixerit, certe ante saec. viii
floruit. Linquitur itaque codicem archetypum π iam in se
continuisse utriusque generis lectiones: id quod confirmat
magna librorum multitudo qui (ut DQ cod. Roffensis, alii)
supra lectionem in contextu suo exstantem persaepe alterius
generis lectionem inter lineas habent: qua in re videntur
archetypi imaginem aliquatenus servare.

Hic fortasse alicui in mentem venerit mirari an lectionum .

diversitas, quarn exhibent duo genera codicum, maior sit
quam quae ex confusione litterarum ceterisque palaeo-
graphicis erroribus explicari possit. Maiorem esse procul
dubio. Quod, ne longus sim, tres tibi loci demonstraverint:

. sunt autem hi :—

iv.
Ιῗιὶἓᾳυὶωι· geminusque bibit de vertice serpens P

Effluit amborum geminus de vertice serpens ωδ.
vii

