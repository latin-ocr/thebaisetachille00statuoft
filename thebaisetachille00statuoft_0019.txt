P. PAPINI STATI
THEBAIDOS

LIBER PRIMVS

FRATERNAS acies alternaque regna profanis
. decertata odiis sontisque evolvere Thebas,

Pierius menti calor incidit. unde iubetis

ire, deae Ρ gentisne canam primordia dirae,

” Sidonios raptus et inexorabile pactum 5
legis Agenoreae scrutantemque aequora Cadmum?

longa retro series, trepidum si Martis operti

agricolam infandis condentem proelia sulcis

expediam penitusque sequar quo carmine muris

iusserit Amphion Tyrios accedere montis, 10
unde graves irae cognata in moenia Baccho,

quod saevae Iunonis opus, cui sumpserit arcus

infelix Athamas, cur non expaverit ingens

Ionium socio casura Palaemone mater ;

atque adeo iam nunc gemitus et prospera Cadmi 15
praeteriisse sinam: limes mihi carminis esto

Oedipodae confusa domus, quando Itala nondum

signa nec Arctoos ausim sperare triumphos

bisque iugo Rhenum, bis adactum legibus Histrum

et coniurato deiectos vertice Dacos 20'
aut defensa prius vix pubescentibus annis

γ bella Iovis, tuque o, Latiae decus addite famae,

1—389 desunt in K ε totus lib. ι’ et lib. ii vv. 1-66 desunt in N (sup-
plevit manus saeculi xv) 11 cognota P 12 arcum D Cod.
Coll. Magd. Oxon. 16 limen Baehrens 18 spirare Heinsius,
Bentley 21 prius sup. lin. Q 22 teque <u suprascr.) o P:
tuque o ω : tuque ut Lachmann

7 surr. THEB. l

