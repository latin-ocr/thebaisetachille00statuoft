THEBAIDOS LIBER Ι

et nusquam par stare caput? iam murmura serpunt

plebis Echioniae, tacitumque a principe vulgus

dissidet, et, qui mos populis, venturus amatur. 170
Atque aliquis, cui mens humili laesisse veneno

summa nec impositos umquam cervice volenti

ferre duces, ‘Hancne Ogygiis' ait ‘aspera rebus

fata tulere vicem, totiens mutare timendos

’,ᾗ alternoque iugo dubitantia subdere colla? ¹75

partiti versant populorum fata manuque
fortunam fecere levem. semperne vicissim
exsulibus servire dabor? tibi, summe deorum
terrarumque sator, sociis hanc addere mentem
sedit? an inde vetus Thebis extenditur omen, 180
ex quo Sidonii nequiquam blanda iuvenci
pondera Carpathio iussus sale quaerere Cadmus
exsul Hyanteos invenit regna per agros,
fraternasque acies fetae telluris hiatu
augurium seros dimisit ad usque nepotes? 185
cernis, ut erectum torva sub fronte minetur
saevior assurgens dempto consorte potestas.
quas gerit ore minas, quanto premit omnia fastu!
hicne umquam privatus erit? tamen ille precanti
mitis et adfatu bonus et patientior aequi. 190
quid mirum ? non solus erat. nos, vilis in omnis
prompta manus casus, domino cuicumque parati:
qualiter hinc gelidus Boreas, hinc nubifer Eurus
vela trahunt, nutat mediae for-tuna carinae,
(heu dubio suspensa metu tolerandaque nullis 195
aspera sors populis Ξ) hic imperat, ille minatur!

At Iovis imperiis rapidi super atria caeli
lectus concilio divum convenerat ordo

174 tumentes Q 186 erecta torvum Baehrens sub fronte]

cervice D Cod. Magd. 197 imperio (corr. ex imperii Pl) P
198 letus Q (c sup. e add. al. m.)

