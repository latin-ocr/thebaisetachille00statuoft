P. PAPINI STATI

Interea patriis olim vagus exsul ab oris —
Oedipodionides furto deserta pererrat
Aoniae. iam iamque animi male debita regna
concipit, et longum signis cunctantibus annum 3¹5
stare gemit. tenet una dies noctesque recursans
cura virum, si quando humilem decedere regno
germanum et semet Thebis opibusque potitum
cerneret 3 hac aevum cupiat pro luce pacisci.
nunc queritur ceu tarda fugae dispendia, sed mox 320
attollit flatus ducis et sedisse superbus
deiecto iam fratre putat: spes anxia mentem
extrahit et longo consumit gaudia voto.
tunc sedet, Inachias urbes Danaeiaque arva
et caligantis abrupto sole Mycenas 3²5
ferre iter impavidum, seu praevia ducit Erinys,
seu fors illa viae, sive hac immota vocabat
Atropos. Ogygiis ululata furoribus antra
deserit et pinguis Baccheo sanguine colles.
inde plagam, qua molle sedens in plana Cithaeron 330
porrigitur lassumque inclinat ad aequora montem,
praeterit. hinc arte scopuloso in limite pendens
infamis Scirone petras Scyllaeaque rura
purpureo regnata seni mitemque Corinthon
linquit et in mediis audit duo litora campis. 335
Iamque per emeriti surgens confinia Phoebi
Titanis late, mundo subvecta silenti,
rorifera gelidum tenuaverat aera biga3
iam pecudes volucresque tacent, iam Somnus avaris

314 animi Mueller: animis PBD: animus Q: animo A 319
laude (luce suprascr.) Q 321 fastus A superbum Q 322
iam P: se ω 328 sororibus Q 329 Baccheo] Pentheo
Barth Heinsius 330 mole (†rnore suprascr.) D 331 lapsumque
QD montem] an molem? 332 arctus (†arcte) A 337 et
late P subvecta PD (†subiecta D ead. m.) ε subiecta ABQ 339
amaris Lindenbruch

