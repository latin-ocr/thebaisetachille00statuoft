P. - PAPINI STATI

aequora, laxatisque diu tamen aura superstes · 480
immoritur velis) passi subiere penatis.
Hic primum lustrare oculis cultusque virorum
telaque magna vacat: tergo videt huius inanem
impexis utrimque iubis horrere leonem,
illius in speciem quem per Teumesia tempe 485
Amphitryoniades fractum iuvenalibus annis
ante Cleonaei vestitus proelia monstri.
terribiles contra saetis ac dente recurvo
Tydea per latos umeros ambire laborant
exuviae, Calydonis honos. stupet omine tanto 490
defixus senior, divina oracula Phoebi
agnoscens monitusque datos vocalibus antris.
obtutu gelida ora premit, laetusque per artus
horror iit3 sensit manifesto numine ductos,
ac fore, quos nexis ambagibus augur Apollo 495
portendi generos, vultu fallente ferarum,
ediderat. tunc sic tendens ad sidera palmas:
‘ Nox, quae terrarum caelique amplexa labores
ignea multivago transmittis sidera lapsu,
indulgens reparare animum, dum proximus aegris 500
infundat Titan agilis animantibus ortus,
tu mihi perplexis quaesitam erroribus ultro
advehis alma fidem veterisque exordia fati
detegis: assistas operi tuaque omina firmes,
semper honoratam dimensis orbibus anni 505
te domus ista colet 3 nigri tibi, diva, litabunt
electa cervice greges, lustraliaque exta ⁴
lacte novo perfusus edet Vulcanius ignis. ⁴
salve prisca fides tripodum obscurique recessus
deprendi, Fortuna, deos.' sic fatus et ambos * 510

480 tandem Peyraredus 483 telaque (terga'suprascr.) Q
486 iuvenalibus PB1K1: iuvenilibus DB2K²Q annis &armis su-
prascr.) D 487 vestitur <tus suprascr.) P: vestitur ω 495
ac sore Gruter: adfore codd.

