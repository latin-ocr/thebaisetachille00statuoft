P. PAPIN 1 STATI

inlabi thalamis, animasque a stirpe recentis

abripere altricum gremiis morsuque cruento

devesei et multum patrio pinguescere luctu.

haud tulit armorum praestans animique Coroebus 605
seque ultro, lectis iuvenum, qui robore primi

famam posthabita faciles extendere vita,

obtulit. illa novos ibat populata penatis

portarum in bivio,· lateri duo corpora parvum
dependent, et iam unca manus vitalibus haeret 610
ferratique ungues tenero sub corde tepescunt:

obvius huic, latus omne virum stipante corona,

fit iuvenis, ferrumque ingens sub pectore duro

condidit, atque imas animae mucrone corusco

scrutatus latebras tandem sua monstra profundo 615
reddit habere Iovi. iuvat ire et visere iuxta

liventis in morte oculos uterique nefandam

proluviem et crasso squalentia pectora tabo,

qua nostrae cecidere animae. stupet Inacha pubeS‚
magnaque post lacrimas etiamnunc gaudia pallent. 620
hi trabibus duris (solacia vana dolori)

proterere exanimos artus asprosque molaris

deculcare genis3 nequit iram explere potestas.

illam et nocturno circum stridore volantes

impastae fugistis aves, rabidamque canum vim 625
oraque sicca ferunt trepidorum inhiasse luporum.

saevior ‘in miseros fatis ultricis ademptae

Delius insurgit, summaque biverticis 'umbra

Parnasi residens arcu crudelis iniquo

pestifera arma iacit, camposque et celsa Cyclopum 630
tecta superiecto nebularum incendit amictu.

604 devesei PD: divesei BKQ luctu (†tabo) D 605 ani-
misq. D 610 et adunca D 613 Fit P t it ω (nisi id 3¹)
619 pubes PD (suprascr. †virtus D ead. m.) ε plebes BKQ 620
gaudia (†vulnera suprascr.) D 628 umbra (†arce suprascr.) D ε

arce Al

