LIBER SECVNDVS

INTEREA gelidis Maia satus aliger umbris

iussa gerens magni remeat Iovis; undique pigrae

ire vetant nubes et turbidus implicat aer,

nec Zephyri rapuere gradum, sed foeda silentis

aura poli. Styx inde novem circumflua campis,

hinc obiecta vias torrentum incendia claudunt.

pone senex trepida succedit Laius umbra ,

vulnere tardus adhuc3 capulo nam largius illi

transabiit animam cognatis ictibus ensis

impius, et primas Furiarum pertulit iras3

it tamen et medica firmat vestigia virga.

tum steriles luci possessaque manibus arva

et ferrugineum nemus astupet, ipsaque tellus

miratur patuisse retro, nec livida tabes

invidiae functis quamquam et iam lumine cassis

defuit. unus ibi ante alios, cui laeva voluntas

semper et ad superos (hinc et gravis exitus aevi)

insultare malis rebusque aegrescere laetis,

‘Vade ' ait ‘o felix, quoscumque vocaris in usus,

seu Iovis imperio, seu maior adegit Erinys

ire diem contra, seu te furiata sacerdos

Thessalis arcano iubet emigrare sepulcro,

heu dulcis visure polos solemque relictum

et viridis terras et puros fontibus amnis,

tristior has iterum tamen intrature tenebras.'
Illos ut caeco recubans in limine sensit

10

¹5

20

²5

3 torpidus Baehrens 5 campis] ripis Bentley 9 animam P:
costas ω 17 illi (evi suprascr.) DA 17-18 transp. Mueller ἢ

23 heu (hei, ei) codd„ fort. i dulces

