P‘. ΡΑΡΙΝΙ STATI

hac et tunc.fusca volucer deus obsitus umbra 55 Α

exsilit ad superos, infernaque nubila vultu

discutit et vivis adflatibus ora serenat.

inde per Arcturum mediaeque silentia Lunae

arva super populosque meat. Sopor obvius illi

Noctis agebat equOS, trepidusque assurgit honori 60

numinis et recto decedit limite caeli.

inferior volat umbra de0‚ praereptaque noscit

sidera principiumque sui 3 iamque ardua Cirrhae

pollutam-que suo despectat Phocida busto.

ventum erat ad Thebas 3 gemuit prope limina nati 65

Laius, et notos cunctatus inire penatis,

ut vero et celsis suamet iuga nixa columnis

vidit et infectos etiamnum sanguine currus,

paene retro turbatus abit: nec summa Tonantis

iussa nec Arcadiae retinent spiramina virgae. 70
Et tunc forte dies noto signata Tonantis

fulmine, praerupti cum te, tener Euhie, partus

transmisere patri. Tyriis ea causa colonis

insomnem ludo certatim educere noctem

suaserat 3 effusi passim per tecta, per agros, 75

serta inter vacuosque mero crateras anhelum

proflabant sub luce deum 3 tunc plurima buxus

aeraque taurinos sonitu vincentia pulsus.

ipse etiam gaudens nemorosa per avia sanas

impulerat matres Baccho meliore Cithaeron: 80

qualia per Rhodopen rabido convivia coetu

55 tum Q 60 trepidoque D 62 volat BDQ: meat PK
65—66 om. D e contextu 66 exstat in D summ. mg. ead. m. ubi
etiam 65 olim asscriptus erat, ut suspicor, sed paginis praecisis excidit
66 cunctatus P: cunctatur cett. 67 ex hoc versu incipit N, cf. not.
ad i. 1. et celsis PBDN ε excelsis QKS 71 torto Lachmann
74 ducere DN cod. Magd. 77 tunc P: tum ω 78 ducentia
(†vincentia suprascr.) N: vincentia (†ducentia suprascr.) Cod. Magd.
Tyrrhenos sonitus vincentia pulsu Lachmann ε *taurinas . . . pelles
Baehrens, cf. schol. Magd. ‘instrumentum taurina pelle involutum’
79 sanas (rivi suprascr.) D 81 convicia Q

...mmm-n.—

