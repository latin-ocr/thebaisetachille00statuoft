P. ΡΑΡῙΝῙ STATI

dotalesque Argi, nec non in foedera vitae
pollutus placuit fraterno sanguine Tydeus,
hinc tumor, et longus fratri promitteris exsul.
ipse deum genitor tibi me miseratus ab alto 115
mittit: habe Thebas, caecumque· cupidine regni
ausurumque eadem germanum expelle, nec ultra
fraternos inhiantem obitus sine fidere coeptis
fraudibus aut Cadmo dominas inferre Mycenas!

Dixit, et abscedens (etenim iam pallida turbant 120
sidera lucis equi) ramos ac vellera fronti
deripuit, confessus avum, dirique nepotis
incubuit stratis, iugulum mox caede patentem
nudat et undanti perfundit vulnere somnum.
illi rupta quies, attollit membra toroque ’ 125·
eripitur plenus monstris, vanumque cruorem '
excutiens simul horret avum fratremque requirit.
qualis ubi audito venantum murmure tigris
horruit in maculas somnosque excussit inertis,
*bella cupit laxatque genas et temperat unguis, 130
mox ruit in turmas natisque alimenta cruentis
spirantem fert ore virum: sic excitus ira
ductor in absentem consumit proelia fratrem.

Et iam Mygdoniis elata cubilibus alto
dispulerat caelo gelidas Aurora tenebras, · 135
rorantes excussa comas multumque sequenti
sole rubens 3 illi roseus per nubila seras
advertit flammas alienumque aethera tardo
Lucifer exit equo, donec pater igneus orbem

impleat atque ipsi radios vetet esse sorori: 140

112 vitae] fort. culpae 117 sort. laesurumque fidem 118
fidere coeptis DNQ: fide receptis ΒΚ : fiderem-foedere suprascr.)
ceptis P 119 fratribus P al. m. , aut in haud corr. al. m. Q
124 perfudit N Schol. Bamb. 126 eripitur P: erigitur cett. 133
οῦ sumit D 135 dispulerat Lachmann: impulerat codd. 136

an vultumque liquenti? 137 flammas N 138 seras N

