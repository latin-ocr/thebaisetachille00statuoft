P. ΡΑΡΙΝΙ STATI

ut responsa iuvent: hic durae tempore noct-is ’

partus honos, haec illa venit post verbera merces!
Audieram, fixosque oculos per mutua paulum

ora tenent, visique inter sese ordine fandi

cedere. sed cunctis Tydeus audentior actis 175

incipit: ‘ O quam te parcum in praeconia famae

mens agitat matura tuae, quantumque ferentem

fortunam virtute domas! cui cedat Adrastus

imperiis? quis te solio Sicyonis avitae

excitum infrenos componere legibus Argos 180

v nesciat? atque utinam his manibus permittere gentis,

Iuppiter aeque, velis, quas Doricus alligat intus

Isthmos et alterno quas margine submovet infra!

non fugeret diras lux intercisa Mycenas,

saeva nee Eleae gemerent certamina valles, 185

(Eumenidesque aliis aliae sub regibus) et quae

tu potior, Thebane, queri: nos vero volentes*

expositique animis! hic interfatus et alter

subicit: ‘Anne aliquis soceros accedere talis

abnuat? exsulibus quamquam patriaque fugatis 190

nondum laeta Venus, tamen omnis corde resedit

tristitia, adfixique animo cessere dolores.

⁸nec minus haec laeti trahimus solacia, quam si

praecipiti convulsa Noto prospectet amicam

puppis humum. iuvat ingressos felicia regni 195

omina, quod superest fati vitaeque laborum

fortuna transire tua.² nec plura morati

consurgunt, dictis impensius aggerat omne

promissum Inachius pater, auxilioque futurum

171 iubent Q (u sup. b rec. m.) 174 sese Nefandi P (ordi
suprascr.) 175 audacior NA 177 animat Ellis 178 cedit
DNQ 182 intus P: undis cett. 185-186 inter hos versus
aliquid excidisse putant Duebner Mueller Kohlmann 186 tantum
interpunctionem mutavi : aliis aliae essent regibus Baehrens 187
poterit (†potior al. m.) Q : potis es (†poteris) A

