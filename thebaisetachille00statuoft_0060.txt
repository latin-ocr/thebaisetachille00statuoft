P( ΡΑΡΙΝΙ STATI

reliquias amplexa virum semesaque nudis
pectoribus stetit ossa premens visuque tremendo
conlustrat campos, si quis concurrere dictis 510
hospes inexplicitis aut 'comminus ire viator ⁴
audeat et dirae commercia iungere linguae3
nec mora, quin acuens exsertos protinus unguis
liventisque manus strictosque in vulnera dentis
terribili adplausu circum hospita surgeret ora3 5¹5
et latuere doli, donec de rupe cruenta, ’
heu, simili deprensa viro, cessantibus alis
tristis inexpletam scopulis adfligeret alvum.
monstrat silva nefas, horrent vicina iuvenci ψ
gramina, damnatis avidum pecus abstinet herbis. 520
non Dryadum placet umbra choris, non commoda sacris
Faunorum, diraeque etiam fugere volucres
prodigiale nemus. tacitis huc gressibus acti
deveniunt peritura cohors, hostemque superbum
adnixi iaculis et humi posita arma tenentes . 525
exspectant densaque nemus statione coronant.

Coeperat umenti Phoebum subtexere palla
Nox et caeruleam terris infuderat umbram.
ille propinquabat silvis et ab aggere celso
scuta virum galeasque videt rutilare comantis, 530
qua laxant rami nemus adversaque sub umbra
flammeus aeratis lunae tremor errat in armis.
obstipuit visis, ibat tamen, horrida tantum
spicula et inclusum capulo tenus admovet ensem.
ac prior ‘Vnde, viri, quidve occultatis in armis?' 535
non humili terrore rogat. nec reddita contra
vox, fidamque negant suspecta silentia pacem.

509 tremendo Mueller: trementi BDKNQ prob. Scriverio: tre-
mentis S Lachmann: frementi P 514 strictosque Housman:
fractosque codd. vulnera ΡΝ : vulnere BDKQ 518
adfigeret N Oudendorp 527 caelu‘m Jortin 530 cristasque P
534 admonet (v sup. n codd.) N 536 Nec credita P

