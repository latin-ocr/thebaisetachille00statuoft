P. PAPINI STATI

aeger, hians victusque cibis; nec iam amplius irae
crudescunt: tantum vacuis ferit aera malis . 680
molliaque eiecta delambit vellera lingua.

Ille etiam Thebas spoliis et sanguine plenus
isset et attonitis sese populoque ducique
ostentasset ovans, ni tu, Tritonia virgo,
flagrantem multaque operis caligine plenum 685
consilio dignata virum: ‘Sate gente superbi
Oeneos, absentes cui dudum vincere Thebas
adnuimus, iam pone modum nimiumque secundis
parce deis: huic una fides optanda labori.
fortuna satis usus abi.' restabat acerbis 690
funeribus socioque gregi non sponte superstes
Haemonides (ille haec praeviderat, omina doctus
aeris et nulla deceptus ab alite) Maeon,
nec veritus prohibere ducem3 sed fata monentem
privavere fide: vita miserandus inerti 695
damnatur 3 trepido Tydeus immitia mandat:

‘ Quisquis es Aonidum, quem crastina munere nostro
manibus exemptum mediis Aurora videbit,

haec iubeo perferre duci: cinge aggere portas,

tela nova, fragilis aevo circum inspice muros, 700
praecipue stipare viros densasque memento ⁶

multiplicare acies! fumantem hunc aspice late

ense meo campum: tales in bella venimus.'

Haec ait, et meritae pulchrum tibi, Pallas, honorem
sanguinea de strage parat, praedamque iacentem 70'5
comportat gaudens ingentiaque acta recenset.
quercus erat tenerae iam longum oblita iuventae
aggere camporum medio, quam plurimus ambit
frondibus incurvis et crudo robore cortex.

693 aeris Pet sec. m. Q: aeros BKN: heros 9¹1) 694 rno-

ventem Q (n sup. v add. 92) 699 pferre D 700 circum
inspice P: circumspice cett.

