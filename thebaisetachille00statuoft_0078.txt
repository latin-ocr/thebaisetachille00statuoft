P. ΡΑΡΙΝΙ STATI

Gaudet ovans iussis et adhuc temOne calenti 26
fervidus in laevum torsit Gradivus habenas. ²
iamque iter extremum caelique abrupta tenebat,
cum Venus ante ipsos nulla formidine gressum
figit equos, cessere retro iam iamque rigentis
suppliciter posuere iubas. tunc pectora summo 26
acclinata iugo vultumque obliqua madentem
incipit3 interea dominae vestigia iuxta
spumantem proni mandunt adamanta iugales:

‘ Bella etiam in Thebas socer (o pulcherrima bella Ξ)
ipse paras ferroque tuos abolere nepotes? 270,1
nec genus Harmoniae nec te conubia caelo ³
festa nec hae quicquam lacrimae, furibunde, morantur? ’
criminis haec merces? hoc fama pudorque relictus,

hoc mihi Lemniacae de te meruere catenae?

perge libens 3 at non eadem Vulcania nobis 275'
obsequia, et laesi servit tamen ira mariti!

illum ego perpetuis mihi desudare caminis

si iubeam vigilesque operi transmittere noctes,

gaudeat ornatusque novos ipsique laboret

arma tibi,- tu l—sed scopulos et aena precando 280
flectere corda paro3 solum hoc tamen anxia, solum
obtestor, quid me Tyrio sociare marito

progeniem caram infaustisque dabas hymenaeis,

dum fore praeclaros armis et vivida rebus

pectora vipereo Tyrios de sanguine iactas ²85
demissumque Iovis serie genus? a! mea quanto
Sithonia mallem nupsisset virgo sub Arcto

trans Borean Thracasque tuos. indigna parumne
pertulimus, divae Veneris quod filia longum

 

reptat et Illyricas deiectat virus in herbas? . ²90

261 torsit P: torquet ωδ 266 oblita (suprascr. qua al. m.) Q
269 socer ο wS : socero P pulcherrima PS¹z pulcherrime ωδ*
281 hoc habet P: om. ω 285 et vipereo D 286 ·que om.v

P quantum N 290 deiectat P: eiectat ωδ

