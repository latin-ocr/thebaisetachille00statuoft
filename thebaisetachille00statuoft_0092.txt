P. PAPINI STATI

haec pacem tibi serta dabunt. tua prorsus inani

verba polo causas abstrusaque momina rerum

eliciunt ? miseret superum, si carmina curae
humanaeque preces. quid inertia pectora terres Ρ 660
primus in orbe deos fecit timor! et tibi tuto

nunc eat iste furor 3 sed prima ad classica cum iarn
hostilem Ismenon galeis Dircenque bibemus,

ne mihi tunc, moneo, lituos atque arma volenti

obvius ire pares venisque aut alite visa , 665 .

bellorum proferre diem: procul haec tibi mollis
infula terrificique aberit dementia Phoebi:
illic augur ego et mecum quicumque parati
insanire manu.' rursus fragor intonat ingens
hortantum et vasto subtervolat astra tumultu. 670
ut rapidus torrens, animos cui verna ministrant
flamina et exuti concreto frigore montes,
cum vagus in campos frustra prohibentibus exit
obicibus, resonant permixto turbine tecta,
arva, armenta, viri, donec stetit improbus alto 675
colle minor magnoque invenit in aggere ripas.
haec alterna ducum nox interfusa diremit.
At gemitus Argia viri non amplius aequo
corde ferens sociumque animo miserata dolorem,
sicut erat laceris pridem turpata capillis 680
et fletu signata genas, ad celsa verendi*
ibat tecta patris, parvumque sub ubere caro
Thessandrum portabat avo iam nocte suprema
ante novos ortus, ubi sola superstite plaustro

658 nomina P, corr. Baehrens: semina cett. ε ‘ naturas’ schol. vN
660 Martia Barth, cf iv. 754 664 tum P 665 venisque
Heinsius : ventisque (ventis N) codd. L 672 flamina P: flumina ω
montes PA : colles ωδ 677 haec] sic, aeque, dicta edd. coni.
679 solata A2 680 laceris pridem P: pridem laceris BDNQ,
de ΚΞ non liquet turpata P: turbata ωδ

 

