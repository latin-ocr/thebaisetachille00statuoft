ι
r.

THEBAIDOS LIBER V

consulite 3 en validis spumant eversa lacertis

aequora, Bistonides veniunt fortasse maritae.’'

Hinc stimuli ingentes, magnusque advolvitur astris
clamor. Amazonio Scythiam fervere tumultu

² lunatumque putes agmen descendere, ubi arma ¹45

indulget pater et saevi movet ostia belli.
nec varius fremor aut studia in contraria rapti

dissensus, ut plebe solet: furor omnibus idem,

idem animus solare domos iuvenumque senumque
praecipitare colos plenisque affrangere parvos 150
uberibus ferroque omnis exire per annos.

tunc viridi luco (lucus iuga celsa Minervae

propter opacat humum niger ipse, sed insuper ingens
mons premit et gemina pereunt caligine soles),

hic sanxere fidem, tu Martia testis Enyo 155
atque inferna Ceres, Stygiaeque Acheronte recluso

ante preces venere deae; sed fallit ubique

mixta Venus, Venus arma tenet, Venus admovet iras.
nec de more cruor: natum Charopeia coniunx

obtulit, accingunt sese et mirantia ferro 160

Ι pectora congestisque avidae simul undique dextris

perfringunt, ac dulce nefas in sanguine vivo

coniurant, matremque recens circumvolat umbra.

talia cernenti mihi quantus in ossibus horror,

quisve per ora color! qualis cum cerva cruentis 165
circumventa lupis, nullum cui pectore molli

robur et in volucri tenuis fiducia cursu,

141 invalidi P 143 que om. N 146 ostia DNQ t ostilia P :
hostia ΒΞ 147 furor A rapta Baehrens 148 solent D
150 affligere A 152 viridi luco P: viridis late ωδε stat viridis

” late Koch 155 tu PNJKS ἒ] : turn BDQ 156 inferna sup. l.

al. m. Q 158 admonet DN 161 congestisque (que paene
eras.) N: que omittendum suspicatur Mueller 162 perstringunt
(fr sup. tr add.) D 164 horror al. m. in Q 166 pectora ξ*

