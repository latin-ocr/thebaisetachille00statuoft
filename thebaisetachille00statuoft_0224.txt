P. ΡΑΡΙΝΙ STATI

in mare fert hiemes; penitus cessere fugatae
Nereides dulcique timent occurrere ponto. ι

Tristis at inde gradum tarde movet Inacha pubeS,
praecipue Eleae Lacedaemoniaeque cohortes
et Pylii ,- subitum nam Thiodamanta sequuntur 3⁶⁵
augure fraudati, necdum accessere regenti,
nec tua te, princeps tripodum, sola agmina quaerunt:
cuncta phalanx sibi deesse putat3 minor ille per alas
septimus exstat apex: liquido velut aethere nubes ,
invida Parrhasiis unum si detrahat astris, 370·
truncus honor plaustri, nec idern riget igne reciso ’
axis, et incerti numerant sua sidera nautae.

Sedi am bella vocant: alias nova suggere viris,
Calliope, maiorque chelyn mihi tendat Apollo.
fatalem populis ultro poscentibus horam 375*
admovet atra dies, Stygiisque emissa tenebris
Mors fruitur caelo bellatoremque volando

campum operit nigroque viros invitat hiatu,
nil vulgare legens: sed quae dignissima vita

funera, praecipuos annis animisque, cruento 380
ungue notat; iamque in miseros pensum omne Sororum ν
scinditur, et Furiae rapuerunt licia Parcis. ’
stat medius campis etiamnum cuspide sicca
Bellipotens, iamque hos elipeum, iam vertit ad, illos
arma ciens, aboletque domos, conubia, natos. 385
pellitur et patriae et, qui mente novissimus exit,
lucis amor ; tenet in capulis hastisque paratas
ira manus, animusque ultra thoracas anhelus
conatur, galeaeque tremunt horrore comarum.

    
    
     
 

371 riget P: nitet ωδ 376 amovet N 378 amictu „
(suprascr. hiatu) D: amictu Cod. Magd. : investit amictu Wakefield*
381 ungue Barth, Bentley: angue codd. 383 etiamnunc P
384 hostilem clipeum P: iamque hos telum, iam Kohlmann 388‘

animosque . . . anhelos Ρ

