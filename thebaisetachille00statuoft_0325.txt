THEBAIDOS LIBER XI

exosus Manis pigri sulcator Averni
exeat ad Superos solemque et pallida turbet

astra, nec ipse diu fortis patiensque superni 590
ae'ris; interea longum cessante magistro

crescat opus, solisque exspectent saecula ripis:

talis init campum, comitique extrema gementi

‘ Duc' ait ‘ad natos patremque recentibus, oro,

inice funeribus 1’ cunctatur nescia virgo 595
quid paret ; impediunt iter implicitosque morantur

arma, viri, currus, altaque in strage seniles

deficiunt gressus et dux miseranda laborat.

ut quaesita diu monstravit corpora clamor

virginis, insternit totos frigentibus artus. 600
nec vox ulla seni: iacet immugitque cruentis

vulneribus nec verba diu temptata sequuntur.

dum tractat galeas atque ora latentia quaerit,

tandem muta diu genitor suspiria solvit:

‘Tarda meam, pietas, longo post tempore mentem 605
percutis? estne sub'hoc hominis clementia corde?

vincis io miserum, vincis, Natura, parentem.

en habeo gemitus lacrimaeque per arida serpunt

vulnera et in mollis sequitur manus impia planctus.
accipite infandae iusta exsequialia mortis, 610
crudeles nimiumque mei! nec noscere natos
adloquiumque aptare licet; dic, virgo, precanti,

quem teneo? quo nunc vestras ego saevus honore
prosequar inferias? o si fodienda redirent

lumina et in vultus saevire ex more potestas! 615
heu dolor, heu iusto magis exaudita parentis

vota malaeque preces! quisnam fuit ille deorum,

588 nigri N ¹ 592 crescat (it suprascr.) D solisque scripsi, cf. not.
ad ix, 57 etloum. Phil. lviii ε totisque codd. : tostisque Heinsius (sc.
Phlegethonteas Ζ) 593 que om. N 598 destituit A 603 dum
tractat] contrectat Α ¹ ε detrectat Α2 604 muta diu PBDN22 multa
furens KN¹QS 607 io PN22 me ωδ 609 et in] iarn BD: in Q

