THEBAIDOS LIBER XII

· ara deum ; mitis posuit Clementia sedem,

et miseri fecere sacram 3 sine supplice numquam
illa novo, nulla damnavit vota repulsa.
auditi quicumque rogant, noctesque diesque 485

⁴ 'ire datum et solis numen placare querelis.

parca superstitio: non turea flamma, nec altus

accipitur sanguis: lacrimis altaria sudant,

maestarumque super libamina secta comarum

pendent et vestes mutata sorte relictae. · 490
mite nemus circa, cultuque insigne verendo

vittatae laurus et supplicis arbor olivae.

nulla autem effigies, nulli commissa metallo

forma dei, mentes habitare et pectora gaudet.

semper habet trepidos, semper locus horret egenis 495
coetibus, ignotae tantum felicibus arae.

fama est defensos acie post busta paterni

’ numinis Herculeos sedem fundasse nepotes.

fama minor factis: ipsos nam credere dignum

caelicolas, tellus quibus hospita semper Athenae, 500
ceu leges hominemque novum ritusque sacrorum
seminaque in vacuas hinc descendentia terras,

sic sacrasse loco commune animantibus aegris

confugium, unde procul starent iraeque minaeque
regnaque, et a iustis Fortuna recederet aris. 505
iam tunc innumerae norant altaria gentes:

huc victi bellis patriaque a sede fugati,

- regnorumque inopes scelerumque errore nocentes

conveniunt pacemque rogant 3 mox hospita sedes
- vicit et Oedipodae furias †et funus Olynthi† 5ιο

· 483 miseris P 486 et om. P 489 secta P Barth: secta
(suprascr. †serta) Β z serta DKNQS 492 vittata Q: Vittata et N
494 di KS 495 habet om. add. sup. lin. N 505 aris (suprascr.
inis) N2 507 a P: e ω 510 et funus Olynthi corruptum:
funusque Coloni Imhof: et funus Onitae Unger ⁴ quod patrem suum
occidit ' schol. D

22*

