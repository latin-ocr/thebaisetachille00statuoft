ACHILLEIDOS LIBER 1

Digreditur multum cunctata in limine mater,
dum repetit monitus arcanaque murmura figit 380
auribus et tacito dat verba novissima vultu.
tunc excepta freto longe cervice reflexa
abnatat et blandis adfatur litora votis:
‘Cara mihi tellus, magnae cui pignora curae
depositumque ingens timido commisimus astu, 385
sis felix taceasque, precor, quo more tacebat
Creta Rheae: te longus honos aeternaque cingent
templa nec instabili sama superabere Delo;
et ventis et sacra fretis interque vadosas
Cycladas, Aegaeae frangunt ubi saxa procellae, 390
Nereidum tranquilla domus iurandaque nautis
insula, ne solum Danaas admitte carinas,
ne, precor! “Hic thiasi tantum et nihil utile bellis,'’
hoc famam narrare doce, dumque arma parantur
Dorica et alternum Mavors interfurit orbem, 395
(cedo equidem) sit virgo pii Lycomedis Achilles!

Interea meritos ultrix Europa dolores
dulcibus armorum suriis et supplice regum
conquestu flammata movet3 quippe ambit Atrides
ille magis, cui nupta domi, facinusque relatu 400
asperat Iliacum: captam sine Marte, sine armis
progeniem caeli Spartaeque potentis alumnam,
iura fidem superos una calcata rapina.

. hoc foedus Phrygium, haec geminae commercia terrae?

quid maneat populos, ubi tanta iniuria primos 405
, degrassata duces ?—coeunt gens omnis et aetas:

379 cuncta E1 381 vultu Π et Monacensis 14557: voto ω
385 commissimus Π 387 te om. E* 390 plangunt N Heinsius
391 noctis P 393 deprecor 925 ε totum locum ita recte interpunxit
Schenkl 394 hic Colinaeus 395 interserit Q , 396
Achilles ΕΚ : achillis ΡΩ 397 victrix P ε versus in E bis scriptus
est. Initialem litteram verbi Interea (secundi) amplificavit E. Codd.
dett. hinc tertium libr. incipere volunt. 400 domo P 401
aptam E 404 Phrygiae E 405 iniurimos El

